[
    {
        "id": 0,
        "question": "Ποιους αφορά η διαδικασία;",
        "answer": "Η διαδικασία αφορά την κτήση της ελληνικής ιθαγένειας αλλοδαπών ανηλίκων τέκνων λόγω γέννησης και φοίτησης αυτών στην Ελλάδα. Η παρούσα διαδικασία φορά συγκεκριμένα παιδιά που έχουν εγγραφεί στην Ά Δημοτικού και από τότε έχει παρακολουθήσει συνεχόμενα σχολείο στην Ελλάδα και έχουν παρακολουθήσει επιτυχώς λιγότερο από 9 χρόνια εννέα τάξεων πρωτοβάθμιας και δευτεροβάθμιας εκπαίδευσης (δηλαδή πηγαίνουν τώρα Γ’ Γυμνασίου ή κάποια χαμηλότερη τάξη)."
    },
    {
        "id": 1,
        "question": "Ποιος μπορεί να υποβάλλει την αίτηση;",
        "answer": "Η αίτηση υπογράφεται και υποβάλλεται από κοινού από τους 2 γονείς. Μπορεί επίσης να υποβληθεί και από τον ένα γονέα με παροχή εξουσιοδότησης από τον έτερο γονέα ή από εξουσιοδοτημένο δικηγόρο. Τηv αίτηση υποβάλλει στην περίπτωση τέκνου μονογονεϊκής οικογένειας ή τέκνου δικαιούχου διεθνούς προστασίας (αναγνωρισμένου πρόσφυγα, προσώπου που έχει υπαχθεί σε καθεστώς επικουρικής προστασίας ή ανιθαγενούς), ο εναπομείνας γονέας ή αυτός στον οποίο έχει ανατεθεί η επιμέλεια του ανηλίκου, εφόσον συντρέχουν στο πρόσωπό του οι λοιπές σχετικές προϋποθέσεις. Σε περιπτώσεις ασυνόδευτων ανηλίκων τη δήλωση−αίτηση υποβάλλει ο επίτροπος ή ο εκπρόσωπος του ανηλίκου που έχει νόμιμα ορισθεί."    
    },
    {
        "id": 2,
        "question": "Πού υποβάλλεται η αίτηση;",
        "answer": "Η αίτηση υποβάλλεται στα σημεία εξυπηρέτησης με βάση τον τόπο διαμονής του αιτούντος. Μπορεί επίσης να αποσταλεί ταχυδρομικά. Λίστα σημείων εξυπηρέτησης: https://www.ypes.gr/g-g-ithageneias/cat-building--kentriki-dieythynsi-ithageneias"    
    },
    {
        "id": 3,
        "question": "Μπορώ να υποβάλω την αίτηση ψηφιακά;",
        "answer": "Όχι. Η υπηρεσία δεν παρέχεται ψηφιακά."    
    },
    {
        "id": 4,
        "question": "Πόσο κοστίζει η αίτηση;",
        "answer": "Το κόστος της αίτησης είναι 100€."  
    },
    {
        "id": 5,
        "question": "Πόσος χρόνος απαιτείται για την ολοκλήρωση της διαδικασίας;",
        "answer": "Εκ του νόμου προβλέπεται προθεσμία 6 μηνών από την υποβολή της αίτησης για την ολοκλήρωση της διαδικασίας. Στην πράξη ενδέχεται να υφίσταται αναμονή για την εξέταση του αιτήματος (εξαιτίας του μεγάλου αριθμού αιτήσεων), η οποία μπορεί να φτάσει και τα 4 έτη, αναλόγως την αρμόδια κατά τόπο Περιφερειακή Διεύθυνση Ιθαγένειας που χειρίζεται την υπόθεση."
    },
    {
        "id": 6,
        "question": "Τι μπορώ να κάνω αν η αίτηση μου απορριφθεί;",
        "answer": "Κατά απορριπτικής απόφασης μπορεί να ασκηθεί ειδική διοικητική προσφυγή του άρθρου 8 του ν.3200/1955, η οποία συνοδεύεται από παράβολο ύψους εκατό (100) ευρώ (άρθρο 46 ν.4604/2019, όπως αντικαταστάθηκε με το άρθρο 37 ν.4674/2020 )."
    }
]
